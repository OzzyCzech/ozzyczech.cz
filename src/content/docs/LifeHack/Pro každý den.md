---
title: Pro každý den
description: Několik tipů, jak si zlepšit každý den.
tableOfContents: false
---

- Každý den se 20-30 minut procházejte. Mějte přitom na tváři úsměv.
- Alespoň 10 minut denně stravte v tichu..
- Spěte nejméně 7 hodin.
- Žijte třemi „E“: energie, entuziasmus, empatie..
- Hrajte hry.
- Čtěte více knih.
- Udělejte si čas na jógu, meditaci a modlitbu, protože ty obnovují energii.
- Měli byste nějaký čas strávit s lidmi mladšími šesti a staršími sedmdesáti let.
- Více sněte.
- Jezte víc toho, co roste v přírodě, než toho, co se vyrábí v továrnách. Pijte hodně vody.
- Přimějte k úsměvu alespoň tři lidi denně.
- Neutrácejte svou drahocennou energii na pomluvy.
- Zapomeňte na problémy minulosti. Nepřipomínejte blízkým a přátelům minulé spory, brání to vašemu dnešnímu štěstí.
- Zapomeňte na negativní myšlenky, zaměřte se na kladné stránky. Život je škola; přišli jste se sem učit. Problémy jsou
  součástí výuky, která jednou skončí, stejně jako hodina matematiky. To, co se naučíte, vám však zůstane navždy.
- Život je příliš krátký, než abychom utráceli čas nenávistí. Nikoho bychom neměli nenávidět.
- Neberte se tak vážně. Nikdo jiný vás tak nebere.
- Opravdu nemusíte vyhrát každý spor. Naučte se uznat, že nemáte pravdu.
- Smiřte se se svou minulostí, aby vám nekazila budoucnost.
- Nesrovnávejte vlastní život se životy jiných. Nic o nich nevíte.
- O vaše štěstí se nepostará nikdo jiný než vy.
- Naučte se odpouštět. Co si o vás jiní myslí není vaše věc.
- Pamatujte, že ať je situace sebelepší nebo sebehorší, vždycky se změní.
- Vaše práce o vás nebude pečovat, až onemocníte. Pečovat o vás budou přátelé. Nezapomínejte na ně!
- Zbavte se všeho, co vám není k užitku, co není hezké a nepřináší vám radost.
- Závist je zbytečná ztráta času. I tak už máte všechno, co potřebujete, nebo to budete záhy mít.
- To nejlepší je před vámi.
- Není důležité, jak se cítíte – vstaňte, oblékněte se a jděte mezi lidi.
- Jednejte správně.
- Častěji volejte svým blízkým.
- Nic nepřehánějte. Znejte vždycky rozumné meze.

Dalajláma
