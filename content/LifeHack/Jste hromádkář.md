# Jste hromádkář

Během svého života jsem pochopil jednu věc, že lidé se dělí na **hromádkáře a nehromádkáře**. 
Typický hromádkář se vyznačuje tím, že štosuje věci do různě vysokých nevzhledných hromádek.

Nejčastěji jsou to například:

- knihy, skripta
- cédéčka, dévedéčka
- papíry různé důležitosti
- noviny, reklamní letáky nebo časopisy

Tyto nevzhledné hromádky poté hromádkáři **umísťují náhodně do prostoru.** Je lhostejno zda se jedná o kancelář nebo o domácnost. Každý hromádkář mi dá jistě za pravdu, že jeho nejoblíbenějším místem je v obou případech pracovní stůl. Těžké případy hromádkářství pak umísťují své hromady **dokonce na podlahu**! 

Zvláště těžkými formami hromádkářství trpí většina **příslušníků IT komunity**. Ti zpravidla vrší cokoliv kamkoliv.  Oblíbeným materiálem k tvorbě hromádek bývá také oblečení. Hromádky tohoto typu jsou nejčastěji umísťovány na postel, židle nebo křesla. Specifikem některých hromádkářů je to, že **nedodržují druhovou skladbu** hromádek.

Prostě vytváří nehomogenní směsici všeho možného. Většina hromádkářů se však 
snaží dodržovat alespoň minimální pravidla. Lehkou formou hromádkářství je tzv. **skryté hromádkářství** - postižení se snaží své hroádky skrýt před svým okolím do skříní, pod postele nebo kamkoliv jinak, kde není vidět. Několik rad jak s tím bojovat - snažte se veškeré **rovné povrchy udržovat čisté** (bez hromádek)

- hromádky odstraňujte postupně a hlavně průběžně
- vyhlaste **STOP stav** - tzn. od teď žádná další hromádka
- pořiďte si skartovačku, pořadače, přihrádky, šanony a podobně
- kupte si knihovnu, stojan na CD
- naplánujte si de-hromádkující den alespoň jednou za týden

Uvědomte si, že **cokoliv vyhodíte**- nikdy už to nebudete muset uklízet

- už se to nevrátí, je prostě pryč
- nikdy už to nebude součástí žádné hromádky
- uvólní se Vám místo

*Není to skvělý pocit!!!*
