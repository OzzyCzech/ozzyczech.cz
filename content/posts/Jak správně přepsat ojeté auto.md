---
title: Jak správně přepsat ojeté auto
date: 2012-06-14
tags: [auto, howto, přepis-auta, lifehack]
---


# Jak správně přepsat ojeté auto

Popíšu jak to probíhalo u mě. Kupoval jsem ojeté auto přímo od majitele. Platil jsem hotově bez úvěru. Auto má platnou technickou prohlídku a emise do roku 2015.

1. uzavřeli jsme s majitelem kupní smlouvu, kde byl uveden VIN kód auta
2. poslal jsme mu peníze na účet
3. původní majitel **odhlásil auto** na spádovém dopravním inspektorátu (Praha)
4. **prostřihli** mu tam malý TP
5. do velkého TP mě jménem uvedl jako **budoucího nového majitele** (ušetří se tím plná moc v budoucnu)
6. na **VIN** jsem si uzavřel s pojišťovnou **povinné ručení**
7. původní majitel si teď už mohl své povinné ručení zrušit

 S prostřiženým malým TP je možné jezdit **bez úhony 10 dní**, pak už se jedná o přestupek. Ale nikdy nesmíte vyjet na cestu s nepojištěným autem - proto povinné ručení. Je to dokonce tak přísné, že na smlouvě o povinném ručení je uvedena i hodina uzavření. Zelenou kartu tedy musíte mít v ruce už při převzetí auta od původního majitele. Rovněž auto nesmí na silnici pokud nemá platnou STK. To si jej pak musíte nechat odtáhnout rovnou na stanici STK a pokusit se ji obnovit. Pokud chcete s autem jezdit, musíte do 10 dní dokončit úplný přepis na sebe. Což provedete na svém spádovém dopravním inspektorátu. V mém případě to je Ostrava - podle trvalého bydliště. Jedná se tedy o **přepis mezi dvěma kraji**. Což znamená automaticky nutnost **výměny registračních značek vozidla**. Pokud se jedná pouze o přepis v rámci kraje, není výměna značek povinná. Záleží na novém majiteli, zda nové značky chce a připlatí si za ně. Pro dokončení přepisu budete potřebovat spoustu papírů: - **občanku** (doklad totožnosti)
- **doklad o způsobu nabytí vozidla** (u mě kupní smlouva)
- původní (staré) **registrační značky** vozidla
- osvědčení o registraci vozidla část II (tzv. **velký technický průkaz**)
- osvědčení o registraci vozidla část I (tzv. **malý technický průkaz** - ten prostřižený)
- plnou moc k přepisu vozidla, pokud Vás majitel neuvedl jako **budoucího majitele** při odhlášení auta (což mě uvedl, takže jsem nepotřeboval)
- doklad o **technické prohlídce** (zápis o platné pravidelné technické prohlídce v technickém průkazu nebo protokol o pravidelné technické prohlídce vystavený STK)
- doklad o sjednání pojištění odpovědnosti z provozu vozidla (tzv. **povinné ručení**) tzv. zelená karta
- **žádost o přepis vozidla** (dostanete a vyplníte na inspektorátu)
- **protokol o evidenční kontrole silničního motorového** (viz. níže)

 Pro úspěšný přepis auta potřebujete tzv. *protokol o evidenční kontrole silničního motorového vozidla* - ten získáte na **jakékoliv stanici STK** v ČR. K získání protokolu je nutné: - ukázat občanku
- malý a velký technický průkaz
- a auto.

 Celkově záležitost na 5 minut. Pracovník STK zkontroloval VIN, barvu vozidla, stav tachometru a číslo motoru. Stálo to kolem 200 Kč. Platnost protokolu je opět 10 dní. Po předložení všech náležitostí jsem na inspektorátu dostal nové ostravské značky a nový neprostřižený malý technický průkaz. Všechno byla záležitost cca na 10 minut. Stálo to na správních poplatcích 800 Kč. Kopii velkého technického průkazu jsem pak ještě poslal na pojišťovnu a ta mi obratem poslala novou zelenou kartu, kde je uvedena moje nová registrační značka. Ještě malý dodatek. Pokud je v autě na skle nalepená **dálniční známka**, zneplatní se výměnou značek. Dálniční známku si prý můžete nechat vyměnit na jakékoliv větší poště. Stačí k tomu původní známka a nový technický průkaz. Ještě jsem to nestihl udělat, takže přesně nevím.Petr Novák: Dovoluji si doplnit, že podle odkazované stránky České pošty se při výměně značky dálniční známka nemění a zůstává platná, specificky to zmiňuje bod 2.13 jejich metodického pokynu. (Možná to změnili, podle hlaviček ta stránka byla aktualizovaná 27. května letošního roku.)

 Popis výměny dálniční známky najdete na stránkách [České Pošty](http://www.ceskaposta.cz/cz/sluzby/prodej-na-postach/default.htm). #posta #auto #how-to #registrace
