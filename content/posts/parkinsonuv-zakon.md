---
title: Parkinsonův zákon
date: 2008-12-05
tags: [lifehacker]
---

# Parkinsonův zákon

Parkinsonův zákon, nebo spíš zákony byly poprvé vydán v roce 1957. Jejich autorem je anglický profesor [Cyril Northcote Parkinson](http://en.wikipedia.org/wiki/C._Northcote_Parkinson "C. Northcote Parkinson"). Tři nejpovedenější zákony praví:

1. **Práce roste úměrně s časem, který je na ni možno vynaložit**; to, co je třeba udělat, nabývá na důležitosti a komplikovanosti v přímé proporci k vyhrazenému času.
2. Výdaje rostou úměrně k příjmům.
3. Rozrůstání plodí složitost a složitost plodí zánik.

 Nejvíce se mi samozřejmě líbí zákon první. V překladu to znamená, že pokud na něco dostanete týden, budete to dělat týden. Pokud na to dostanete měsíc, budete to dělat přesně měsíc. Dalo by se to popsat, něco jako rozpínavost práce. Navíc čím více času něčemu věnujete, stává se to komplikovanějším a mnohdy také nepoužitelným. Pro příklady nemusíte chodit daleko, zkuste si vyplnit některé formuláře státní správy. Další oblast kde tento zákon bezezbytku platí je IT. Překlad těchto zákonů můžete [sehnat i u nás](http://www.kosmas.cz/knihy/108453/zakony-profesora-parkinsona/ "Kupte si jej :)").
