# Mé Bulharské dobrodružství

Určitě jste si všimli, že i na tomto webu zavládla pravá a **nefalšovaná okurková sezóna**. Na počítač (tím méně na blog) prostě nějak poslední dobou není čas. Nicméně jsem se rozhodl popsat moje malé Bulharské dobrodružství. Jak správně tušíte, bude se tento článek věnovat mé **dovolené v Bulharsku**, ze které jsme se minulý týden díky bohu vrátil :-). Do Bulharska jsme se vypravil s několika kamarády, podívat se [na pohoří Rila](http://cs.wikipedia.org/wiki/Rila "Popis pohoří Rila"). Toto pohoří jsem myslím úspěšně dobyli a zmapovali.

Mé dobrodružství se odehrálo v **městě Burgas**. Do tohoto města jsme se vypravili na závěr dovolené, trošku se vyválet u moře. Poslední den, zhruba **6 hodin před odjezdem domů**, mě nějaký šikovný bulharský zlodějíček připravil o veškeré cestovní doklady, mobil, peníze, pojištění a zpáteční lístky.  Nepomohlo ani to, že jsme se svědomitě střídali v moři a u zavazadel stále někdo byl. Osobně mám podezření na **sběrače odpadků**, kteří byli jediní, co se kolem našich zavazadel motali, nicméně dokázat samozřejmě nebylo nic možné. A teď k tomu jak jsme to vyřešili, díky velmi dobře fungujícím úřadům ČR. Volali jsme na českou ambasádu v Bulharsku. Tam nám dali číslo na konzula v Burgasu (Dana Meliorisova).

Ta se nás doslova ujala, za což bych ji **chtěl moc poděkovat**. Konzulka si vyžádala po ministerstvu zahraničí ČR potvrzení námi nadiktovaných údajů (rodné číslo, místo trvalého pobytu atd.). Ministerstvo zahraničí nás potvrdilo jako občany ČR v rekordně krátkém čase (15 minut - běžně to trvá hodinu i déle - navíc byla sobota). Poté nám mohla vystavit tzv. **emergency passport** - útlou knížečku podobnou pasu celkem asi o sedmi stranách.

Dále s náma zašla na bulharskou policii, kde v podstatě také zařídila (vypsala) vše za nás. Ve výsledku jsme stáli, s úžasem v očích, **za dvě hodiny,** s novými cestovními doklady, před hotelem Bulgaria.

Odjezd z Burgasu byl naplánován na 0:30 - řidič a hosteska autobusu společnosti Etap měl pro naši situaci pochopení a nechal nás obsadit jediné dvě prázdné místa (řádně zaplacené) v autobuse do Sofie.
V tu chvíli jsme najivně uvěřil, že už bude vše v pořádku. A jak se říká: **Nejhorší je srážka s blbcem**,
když má ten blbec ještě moc, může napáchat škody děsně moc. Hovořím o velmi
„milé” (_ironie_) paní v terminálu bulharské společnosti [GROUP Company](http://www.group-ood.com/)
(linka Praha-Brno-Sofie), která nám oznámila: **No tikets, no bus**.

Přitom naše lístky byly vystaveny na jméno a řádně předem telefonicky rezervovány.
Chyba tentokrát nebyla na našem přijímači, ale kdesi mezi stolem a židlí Sofii.
Nebýt české strany (pobočka v Brně), tak se prostě přes tuhle osobu nedostaneme.
Pán z brněnské pobočky této velmi pálivé Bulharce vysvětlil, že nás prostě 
má do toho autobusu pustit, a tak se naštěstí také stalo.
Jsem rád, že mé dobrodružství nakonec skončilo happyendem.
